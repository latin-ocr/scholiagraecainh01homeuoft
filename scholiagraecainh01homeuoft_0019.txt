PRAEFATIO. xvii

probaverit vel reiecerit. Ex iis autem quae de recen-
sione eius comperta habemus etsi intelligitur Aristar-
chum ceteros grammaticos omnes ingenio, doctrina et
diligenti ac subtili sermonis Homerici observatione supe-
rasse, de quo praeclare dixit NVolfius in Prolegomenis
p. 245 sqq. tamen ab caeca cavendum est admiratione
Aristarchi, qua eum iam veteres nonnulli grammatici
sunt prosecuti, inter quos fuerunt qui cum Aristarcho
errare quam verum ab aliis discere se malle profite-
rentur, ut schol. ad 4, 235 aliique, de quibus dixit Vi]-
loisonus in Proleg. p. xxix. Nam quum ars critica
veterum grammaticorum temporibus nondum ad eam
qua'hodie gaudemus perfectionem adducta fuerit, fieri
non poterat quin Aristarchus quoque saepe ab vero
aberraret in scripturis codicum vel iudicandis vel expli-
candis et reconditiores propagatae per codices scripturae
corruptelas ne animadverteret quidem, quod nostra
aetate magis quam olim perspexerunt critici intelligen-
tiores, velut Lehrsius in libro de Aristarcho p. 348,
Bernhardyus in Hist. Lit. Gr. vol. 1 p. 194 ed. tert. et
Cobetus, qui in duabus commentationibus Homericis
Mnemosyncs novae volumini secundo insertis errores
Aristarchi non paucos monstravit, partim ex ignoratione
litterae digamma ortos, cuius de usu in carminibus
Homericis Aristarchus ceterique grammatici omnes
nihil compertum habuerunt. Nec defuerunt inter
veteres qui de Aristarcho sobrius iudicarent, inter quos
clarissimum est Cratetis Mallotae nomen, qui etsi
errorum ipse quoque non immunis, de quo dixit Bern-
hardyus in Hist. Lit. Gr. vol. 1 p. 197 ed. tert„ tamen
Aristarchi opiniones non raro recte impugnavit, ut alii
grammatici testantur, quos dolendum est ex novem
διορθώσεως Ἰλιάδος καὶ Ὀδυσσείας· libris Cratetis pauca
tantum attulisse, quae collegit O. Wachsmuthius in
commentatione de Cratete Mallota Lipsiae edit-a a. 186 1,

quorum pleraque ad interpretationem verborum, pauca
vor. 1. b

