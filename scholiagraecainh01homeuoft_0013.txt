PRAEFATIO. xi

1866). Omnes autem hae disputationes ab singularum
rhapsodiarum in codice Veneto subscriptione supra
memorata proficiscuntur, in qua quattuor antiquorum
libri nominant-ur grammaticorum, Aristonici, Didymi,
Herodiani et Nicanoris f, quorum ex commentariis haec
scholiorum collectio sit composita: qui libri quum
pridem perditi essent quo tempore codex Venetus
scriptus est, manifestum est subscriptionem illam ex
codicibus multo antiquioribus servatam esse, quemad-
modum similes scholiorum Euripidis et Aristophanis
subscriptiones, de quibus dixi in Praefatione ad scholia
Euripidea vol 1 p. xxvii, ex antiquioribus propagatae
sunt codicibus, nulla habita ratione mutationum quas
primigenia scholiorum Homericorum compages insecutis
usque ad medii aevi tempora seculis plurimas et ina-
ximas subierat, quarum indicia quaevis fere collectionis
qua nunc utimur pagina praebet. Neque enim verisimile
est grammaticum, qui haec scholiorum veterum excerpta
primus composuit tam negligentem certique consilii
expertem fuisse, ut quae Aristonicus et Didymus de
Zenodoti, Aristophanis, Aristarchi aliorumque exem-
plarium scripturis annotaverant modo apponeret modo
praetermitteret, quod saepissime factum esse ipsius
huius codicis scholia intermarginalia et aliorum quo-
rundam codicum, inprimis Veneti B (45 3), de quo dixit
Duentzer. de Zenod. p. 9, et Townleiani, scholia partim
ex iisdem fontibus petita docent, inter quae non pauca

f De quattuor horum grammaticorum aetate, scriptis et fontibus
et de ratione qua scholiasta illorum commentarios excerpserit docte et
diligenter disputavit Th. Beccardus in dissertatione de scholiis in
Homeri Biadem Venetis (A) Berolini edita anno 1850. Hie satis
erit monuisse scholia ab epitomatore ita esse composita ut quattuor
grammaticorum notationes ubique fere distingui possint et Didymo,
amplissimis doctrinae copiis uso, maiorem melioremque scholiorum
veterum partem deberi: de quo recte iudicarunt Lehrsius in libri de
Aristarcho capite secundo, Bernhardyus in Hist. Lit. Gr. vol. 1 p. 198,
ed. tert. et La Roche (Textkritik) p. 99â€”104.

