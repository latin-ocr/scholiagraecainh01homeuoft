PRAEFATIO. xxvii

criticis et scholiis quum huius codicis tum Veneti B
(453) et Lipsiensis Venetiis edidit a. 1788, doctis prae-
missis Prolegomenis‚ sed scholiis, quae consilio perverso
sine accentibus sunt impressa, tanta negligentia trac-
tatis, ut non solum multa omitteret, sed etiam plurima
non intellectis scripturae compendiis male legeret, quo-
rum errorum exempla non pauca Bastius produxit in
annotationibus ad Gregorium Corinthium et in Appen-
dice ad Epistolam criticam. Horum errorum partem
quidem magnam correxit Bekkerus, quum scholia codice
denuo et accuratius collato Berolini ederet a. 1825, sed
tamen partem non exiguam intactam reliquit et novos
ipse errores non paucos commisit, quod exemplis multis
ostendit Gr. Pluygers, qui Cobeti excerptis usus com-
mentationem de his scholiis Lugduni Batavorum edidit
a. 1847. Peccavit autem Bekkerus non solum omissis
vel non recte lectis scholiis multis, sed etiam saepe con-
fusis codicum siglis, ut multa in codice Veneto vel legi
videantur quae non leguntur vel abesse quae leguntur,
nec raro scholia codicis Veneti A ex aliis codicibus in-
terpolavit, vel cum aliorum codicum scholiis, addita
interdum δέ particula, ita conglutinavit ut ab uno scri-
pta esse grammatico videantur quae a duobus scripta
sunt. Hos igitur aliosque omnis generis errores plu-
rimos in nova hac scholiorum editione correxi, eximie
adiutus duorum doctissimorum amicorum diligentia et
peritia, O. G. Cobeti et D. B. Monro Oxoniensis, qui
codicem denuo ita cum editione Bekkeri compararunt
⁴ ut nihil usquam dubitationis de scriptura mihi relin-
querent. Vitia codicis, quorum certa emendatio ab
aliis velab me ipso inventa esset, correxi, quorum vero
incerta emendatio esset notavi in annotationibus. Ali-
quanto plura ex aliis emendata sunt codicibus Π, qui

n De aliis his codicibus quum in alia huius editionis parte plura
dicenda sint, interim monuisse sufficiet emendationes plerasque omnes
deberi Veneto B, Townleiano‚ Lipsiensi, Angelieo Matrangae (Aned.

