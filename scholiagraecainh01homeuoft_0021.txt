PRAEFATIO. xix

excerpta grammaticorum, quae huic Praefationi subieci,
etsi multa in his sunt quae nihil ad Homerum perti-
nent. Nam Aristarchus his solum signis usus erat,
obelo, asterisco vel puro vel cum obelo coniuncto, diple
et pura et περιεστιγμένῃ, antisigma, quae praeeunte in
ὑπομνήμασιν Aristarcho explicuit Aristonicus in libro
’περὶ σημείων τῶν ἐν Ἰλιάδι καὶ Ὀδυσσείᾳ, cui Slmllem novi-
mus Philoxeni librum περὶ σημείων τῶν ἐν Ἰλιάδι, ab
Suida memoratum s. V. Φιλόξενος.

Signorum criticorum, quae lemmatis scholiorum olim
praescripta fuerunt, partem longe maximam omiserunt
posteriorum temporum librarii, ita ut in codice Veneto
A signa scholiorum vix centum et quinquaginta super-
sint, quorum indicem infra posui, iactura non magno—
pere dolenda. Nam ubi scholia supersunt, signis cri-
ticis facile caremus, quum ex scholiastae annotatione
ubique fere appareat quod signum olim praescriptum
fuerit. Quamobrem ego satis habui signa in codice
servata sub uno conspectu proposuisse nec supervaca-
neum suscepi laborem signorum quae centenis in locis
omissa sunt supplendorum, quum praesertim interdum
res sit incerta ut, in locis multis ubi dubitatur utrum
diple pura an diple περιεστιγμένη sit praescribenda,
de quo dixit H. Schraderus in dissertatione de notis
criticis Bonnae edita a. 1863, p. 40. Sufficiet igitur lec-
tores monuisse vocabula ὅτι, πρός et διά, a quibus scholia
plurima incipiunt ad signa referri textui apposita, ita
ut sententia plene enuntiat-a haec sit, ἡ διπλῆ (et quae
Sunt reliqua Signa) παράκειται ὅτι VO] ’παράκειται πρὸς,
vel διά. Aliis locis multis librarius signis criticis nomina
eorum substituit, velut ἡ διπλῆ ὅτι pro > ὅτι, vel ὁ
ἀστερίσκος ὅτι pro >·<· ὅτι, et quae sunt reliqua, etsi non
sine erroribus : cuiusmodi est quod paragraphum, cuius
idem quod obeli (—) signum est, et quae distinguendis
narrationum partibus servit supra versus initium posita,

ut in Villoisoni editione videre licet, pro obelo versibus
b 2

