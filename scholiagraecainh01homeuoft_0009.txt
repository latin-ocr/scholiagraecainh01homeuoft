PRAEFATIO. vii

Medium inter scholia marginalia et textum locum
tenent scholia brevissima, quae intermarginalia dicimus,
id est scholia quae in angusto, quod inter scholia mar-
ginalia et textum relictum est spatio marginis interioris
sunt adscripta. Sunt autem pleraque omnia ex Aristo-
nico et Didymo excerpta, quum auctori hoc potissimum
propositum esset ut Zenodoti et Aristarchi lectiones ex-
poneret: quarum notationum pars maxima quum vel
iisdem vel paullo pluribus verbis etiam in scholiis mar-
ginalibus legatur, intermarginalia ex marginalibus ex-
cerpta et in formam breviorem redacta videri possent,
nisi plurima continerent quae non leguntur in mar-
ginalibus, quemadmodum vicissim multa, quae in
marginalibus de Zenodoti, Aristarchi aliorumque gram-
maticorum scripturis traduntur, non reperiuntur in
int-ermarginalibus : ex quo sequitur intermarginalia non
ex marginalibus huius codicis, sed ex simili aliqua
scholiorum collectione ab alio grammatico esse excerpta,
nulla habita ratione scholiorum quae iam scripta in
margine essent, nisi quod paucis quibusdam in locis
annotationes intermarginales ad scholia spectant mar-
ginalia, velut 5, 264 (vol. 1 p. 211, 3), ubi verba mar—
ginis interioris διὰ τὴν αὐτὴν αἰτίαν significant de infinitivo
ἐλάσαι idem esse dicendum quod de infinitivis ἐρυκακέειν
et ἐπαῗξαι, qui pro imperativis positi sint, in scholiis
marginalibus versuum 262 et 263 dixerit scholiasta et
in textu διπλῇ praefixa significatum sit. Eodem modo
in scholio intermarginali ad IO, 117 (vol. 1 p. 346, 10.)
verbis διὰ τὴν αὐτὴν αἴτι’τιν significatur de VerbO πονέεσθαι
v. 117 idem esse dicendum, quod de eodem verbo ad
v. 116 annotatum sit in scholio marginali versus 1 16.

Eadem omnia de scholiis intermarginalibus gram-
maticis et exegeticis dicenda sunt, quae ipsa quoque
brevissima sunt et magna ex parte iisdem vel simili-
bus verbis concepta inter scholia ampliora marginalia

