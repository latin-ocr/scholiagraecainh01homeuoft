PRAEFATIO.

SOHOLIORUM in Iliadem codices supersunt multi,
inter quos eminet Venetus (A) Bibliothecae Marcianae
454, scriptus in membranis formae maximae seculo, ut
videtur, undecimo, foliis 327, quorum specimina prae-
bent tabulae photolithographicae huic editioni adiectae.
Folia 2, 3, 5, 7, 10 et 11 vacua sunt, folii octavi pagina
aversa et folium nonum rudes quasdam continent vel
rerum vel personarum in Iliade memoratarum picturasa,
quas descripsit Iacobus La Roche in commentatione de
hoc codice a. 1862 edita p. 2. Folia 1, 4, 6 et folium
octavum rectum Excerpta continent ex Procli Chresto-
mathia et alia nonnulla, quae huic Praefationi subieci-
mus, inter quae adhuc latuit Aristonici libri περὶ σημείων
Ἀριστάρχου Praefationis fragmentum, quod in limine
scholiorum posuimus. Folio 12 incipit Ilias, quaterni-
onibus scripta‚ exceptis duabus ultimis foliis, quae
binionem efficiunt. Folia exciderunt undeviginti, a
manu recentiore suppleta, sed sine signis criticis et
scholiis, quibus haud dubie caruit codex recentior ex
quo haec supplementa descripta sunt: quorum folio-
rumb index hic est—-

³ De picturis foliorum quarti et sexti infra dicetur p. xli.
Alterum, sed multo perfectius huiusmodi picturarum exemplum
praebent fragmenta codicis antiquissimi Ambrosiani ab A. Maio edita
Mediolani a. 1819, seculo quinto sextove non inferiora: de quibus
quae dixit Maius in Praefatione partim repetita sunt a Buttmanno in
Appendice ad Scholia in Odysseam p. 589, sq.

b Horum foliorum defectum Villoisonus sub textu editionis suae
notavit, Bekkerus vero non solum tacuit, sed etiam, quod peius est,
aliorum codicum scholiis pluribus in has lacunas incidentibus siglum
A adscripsit, quasi in codice Veneto A legantur.

