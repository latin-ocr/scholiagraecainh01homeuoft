PRAEFATIO. xxix

Anecdotis aliique in lucem produxerunt. Nam de omni
hac scripturae diversitate, quatenus operae pretium
erit, et virorum doctorum observationibus in Annota-
tionibus voluminis ultimi dicetur post impressa aliorum
codicum scholia, quae inter se comparanda erunt. In
iis enim quae nunc edo voluminibus duobus primis nihil
amplius mihi propositum fuit quam ut scholia qualia
in codice Veneto A leguntur, non cum aliorum codicum
scholiis, ut adhuc factum erat, permixta, sed segregata
ab illis exhiberem, quemadmodum scholiis vetustis Ae-
schyli et Sophoclis ad fidem codicis Medicei editis uti-
mur, remotis quibus olim incrustari solebant Byzanti-
norum magistrorum commentariis.

Codices Veneto A omni ex parte similes, id est signis
criticis Aristarchi et copiosis ex Asistonico, Didymo,
Herodiano et Nicanore excerptis instructi, nulli usquam

reperti sunt. Nam rumorem nuper per ephemerides
Gallicas sparsum de codice vetusto Athoo‚ qui codicis

Veneti archetypus haberi et undeviginti foliorum eius
iacturam compensare possit, vanissimum fuisse ostendit
E. Eggerus in iis quae scripsit in Revue Ardffloloyique,
Fcivrier 1875, p. 1 21, 122. cuius ex narratione discimus
L. Duchesne‚ abbatem doctissimum, in monasterio
montis Atho, quod Vatopedi nomen gerit, codicem
Iliadis chartaceum seculi quinti decimi reperisse eius-
que scholia ea quae ad partes ex codice Veneto ablatas
pertinent sua ipsius manu ex Viginti duobus codicis
Athoi foliis descripsisse. Huius apographi usum Du-
chesnius, intercedente W. H. VVaddingt-onQ Instituti
Francogallici socio clarissimo, liberalissime nobis con-
cessit: unde haec scholia in editionem meam recepi
ad 5, 349—633· 17, 279—572- 751-761- 19, 149—
320. 24, 418—482. ut lacunas codicis Veneti, etsi
minima tantum ex parte, explerem. ‚N am scholia ipsa
consideranti statim apparebit tantum abesse ut unde-
viginti foliorum codicis Veneti iacturam compensare

